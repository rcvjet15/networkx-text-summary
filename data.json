[{"name": "Magija i folklor u velegradu", "sentences": ["Magija i folklor u velegradu", "Pretražujući obilje web stranica i blogova u potrazi za autentičnim umjetničkim izričajem teško je naići na onaj drugačiji inspirativniji dubljeg značenja a da istodobno korespondira s medijem u kojem se nalazi ali jednako dobro može funkcionirati i izvan njega", "Ipak u takvom okruženju naišli smo na zanimljivog umjetnika Emira Šehanovića Esha koji je uspješno spojio virtualno okruženje i vrlo opipljive čak enformelovski oblikovane radove", "Davno uslikane fotografije Emir uzima kao polazišnu točku i manipulira njima- no ne uvijek Photoshopom ili nekim drugim alatom svojstvenim suvremenim tehnologijama nego slijedeći gotovo klasične obrasce kolaža asamblaža ili paljenja", "Rezultat gotovo da priziva Lynchevu estetiku mračnih slojeva ljudske podsvijesti", "Podsvjesno magično ali prije svega bosanski stvarno ono je što formira Emirov rad", "Naime ovaj umjetnik rodom iz Tuzle ističe kako upravo taj specifični kulturni kontekst neminovno utječe na njegov rad Sredina u kojoj se nalazim htio ja to ili ne ima veliki utjecaj na mene", "Svakodnevno sam okružen raznim običajima događajima ljudima itd", "Neke stvari mi smetaju a neke me fasciniraju", "U svakom slučaju bile one loše ili dobre pokušavam ih iskoristiti na najbolji način", "Tada i one loše stvari postaju prihvatljive počinjem ih gledati drugačije No njegov su rad prepoznali i brojni svjetski portali poput BOOOOOOOM-a BLEND-a ili BeautifulDecaya predstavivši njegov rad", "Sam umjetnik ističe kako ne zna kako se to dogodilo Samo znam da sam ugledao svoje radove na jednom od portala koje svakodnevno posjećujem", "Zatim je nastala lančana reakcija jedan po jedan je objavljivao radove Ono što ga ističe iz obilja umjetnika koji također stvaraju sa istim medijem fotografije jest neka vrsta neskrivenog humora i pop-artovske zaigranosti uz uvjet da fotografija mora imati posebnu energiju", "Pitali smo ga kako prilazi svakoj od njih na temelju čega ih izabire te imaju li one za njega neko prethodno upisano značenje Fotografije moraju posjedovati odgovarajući potencijal za rad na njima", "Moraju posjedovati odgovarajuću energiju i biti pogodne za manipulaciju", "Jednostavno se moraju uklapati u cijelu priču", "Nekada je veoma teško pronaći pravu fotografiju pa se moram zadovoljiti onim što imam A njegova priča je manipulacijom dati posve novo značenje postojećem preobratiti ga", "Ja to vidim kao rješavanje zadatka pronaći najjednostavniji i najefektivniji način za preobrazbu", "Iskorištavam već postojeće elemente nadopunjujem ih Zapravo Emirov rad nismo na internetu prvi put uočili već jesenas kao dio projekta Muzeja ulične umjetnosti u Dugavama kroz gigantski mural ćilima koji se klatio s jedne od zgrada", "Emir je prvenstveno street artist i strategija manipuliranja prostora street artom najbolje ga opisuje Ulica će uvijek biti glavna", "Tu se osjećam najslobodnije", "To je mjesto u kojem sam se razvijao", "Jedina mana je ta da nekad veoma dragi radovi nestanu ili budu išarani Emir se formirao unutar jednog specifičnog umjetničkog zeitgeista koji ne poznaje geografske granice a za koje je teško pronaći zajednički nazivnik", "No Emir nastoji da oni toliko ne utječu na njega ali ipak ističe neke uzore U mojoj najranijoj fazi razvijanja najviše utjecaja su imali brazilski street art umjetnici brazilski stil uopće a najviše Os Gemeos", "U posljednje vrijeme najviše utjecaja na moj rad imaju umjetnici s kojima surađujem kao što su Bruno Pogačnik Dulait Sretan Bor uglavnom umjetnici iz ove regije", "Njihov utjecaj odnosi se na potporu koja mi je potrebna u nekim kriznim trenucima", "Teško je opstati u sredini gdje nema ljudi sličnih tebi Jasno je da Emir nije ograničen samo tim medijima pa tako neke od svojih radova prodaje u jednom concept storeu u Barceloni", "Zamoli smo ga da nam nešto više kaže o tome i objasni kako se živi od vlastite umjetnosti", "Nakon velikog ćilima u Dugavama dio projekta MUU bio sam pozvan od strane Maura Massarotta i Lafede u Barcelonu s idejom da napravim sličan ćilim u Studiostoreu", "Pored toga sam uradio još par stvari za njih a njima se jako dopadalo ono što radim", "A meni ono što oni rade", "I veoma mi je drago da sam dio nečega kao što je concept store Studiostore", "Da bi živio samo od umjetnosti u ovoj sredini u situaciji kao što je sada morao bi se mijenjati prilagođavati kupcima", "To ne želim", "Stvari su se počele odvijati ali ne toliko dovoljno da bih mogao samo živjeti od toga Konačno Emir nam je objasnio kao u ovoj godini radi na radovima koji će biti predstavljeni u vidu knjige zina", "Knjiga će se zvati We drink blood i bavit će se temom crne magije", "A uz to se vrijeme priprema za već dogovorene izložbe u Sofiji i Beogradu", "Mi se nadamo i jednoj zagrebačkoj izložbi uskoro", "Galeriju radova ovog umjetnika pogledajte u nastavku a o njegovima radovima više pogledajte ovdje"], "content-selector": {"class": "main the-content"}, "id": 1, "url": "http://pogledaj.to/art/magija-i-folklor-u-velegradu/", "dictionary_path": "./Oznake vrsta rijeci/GRUPA1/14-oznake.txt"}, {"name": "Veliki paket zraka", "sentences": ["Veliki paket zraka", "18 godina nakon omatanja Reichstaga i 14 godina nakon instalacije Zid Christo se vratio u Njemačku s novim umjetničkim projektom", "Ovoga puta umjetnik ispunjava Obergausen Gasometer zrakom", "Big Air Package najnoviji je projekt umjetnika Christo instaliran u njemačkom Gasometru jednom od najvećih spremnika plina koji je 1990. godine pretvoren u galeriju", "Rad je zamišljen 2010. godine i prvi je projekt koji je umjetnik realizirao bez pokojne supruge i umjetničke partnerice Jeanne-Claude", "Skulptura ispunjava skoro cijelu unutrašnjost bivšeg spremnika goriva ostavljajući samo mali prolaz po obodu tako da posjetitelji mogu hodati oko skulpture", "Dva zračna ventilatora stvaraju konstantni pritisak zraka koji drži skulpturu uspravnom", "Difuzna svjetlost u unutrašnjosti paketa dobivena je osvjetljenjem s krovnog prozora i 60 dodatnih projektora", "Unutar monumentalnog dijela u ozračju šutnje i tišine doživljava se jedinstveni prostor", "Christo opisuje doživljaj boravka u skulpturi kao plivanje u svijetlu", "Rad je najveća samostojeća skulptura u zatvorenom prostoru", "Izrađena je od 20.350 četvornih metara poluprozirnog poliestera i 4500 metara užeta", "Napuhana ovojnica je viša od 90 metara i široka 50 metara", "Teška je 5,3 tone i ukupnog volumena 177 000 kubičnih metara", "Christo i Jeanne Claude su se već u nekoliko navrata bavili temom zraka u svojim skulpturama", "Prvu zračnu skulpturu realizirali su 1966. godine u nizozemskom gradu Eindhoven", "A posljednji rad iz ove serije je podignut na Dokumenti IV u Kasselu 1968. godine", "Izložba ostaje otvorena do 30. prosinca", "Fotografije Wolfgang Volz Christo i Jeanne-Claude"], "content-selector": {"class": "main the-content"}, "id": 2, "url": "http://pogledaj.to/art/veliki-paket-zraka/", "dictionary_path": "./Oznake vrsta rijeci/GRUPA1/3-oznake.txt"}, {"name": "Vukovar ceka svoju atrakciju", "sentences": ["Vukovar čeka svoju atrakciju", "Koji kilometar od središta Vukovara na obali Dunava nalazi se Vučedol", "Poznato arheološko nalazište Vučedolske kulture gdje je 3000. godine prije Krista živjelo između 2000 i 3000 stanovnika baveći se stočarstvom lovom izradom keramike i metalnih predmeta i prijeratno popularno izletište Vukovaraca", "Terasa nekadašnjeg restorana i vanjski bazen uz rijeku sad su urušeni i obrasli tamo je tek pokoja mala barka i ribiči", "Vukovarci tu više ne dolaze na kupanje", "No posjetitelje bi mogao Vučedolu vratiti Muzej Vučedolske kulture koji je na žalost iako nov također već zapušten", "Tako izletište stoji kao podsjetnik nekih starih boljih vremena a Muzej budućih koji izgleda nikako da dođu", "Autori Muzeja su arhitekti iz biroa Radionica arhitekture Iva Pejić Goran Rako Josip Sabolić i Mario Škarijot", "Radionica arhitekture dobila je od Ministarstva kulture narudžbu za idejno rješenje Arheološkog muzeja Vučedol", "Takvoj direktnoj narudžbi bez provedbe javnoga natječaja nedvojbeno je kumovao uspjeh Arheološkog muzeja Narona u Vidu za koji je Radionica arhitekture dobila nagradu struke ali i pohvale muzealaca arheologa i posjetitelja", "Kada su došli na lokaciju Vučedola prepričao nam je Goran Rako 2009. godine još dok je Muzej bio na papiru shvatili su da zadatak nije osjetljiv samo s arheološke strane jer je nalazište Vučedol neposredno uz lokaciju Muzeja već i zbog prirodnog okruženja koje je izuzetno lijepo pa su se bojali da arhitekturom taj sklad ne pokvare", "Promatrajući okoliš došli su na ideju da muzejskom zgradom povežu dolinu uz obalu Dunava i Vučedol koji se nalazi na vrhu brijega", "Zbog toga je Muzej u obliku kako Rako to naziva serpentina", "Penjući se tim serpentinama koje su postavljene u blagom nagibu što prema standardima omogućava i ljudima u invalidskim kolicima da se kreću prostorom posjetitelji će se upoznavati sa svim što je bitno za bogatu vučedolsku kulturu da bi se završavajući s muzejskim postavom našli na autentičnoj lokaciji Vučedola ishodišta vučedolske kulture", "Pritom je stražnja strana Muzeja ukopana u brijeg dok je pročelje otvoreno velikim staklenim plohama prema prirodi što daje kontinuirani osjećaj kretanja padinom i uklopljenosti u okoliš", "Zgradom Muzeja se evidentno htjelo što manje intervenirati i mijenjati okoliš što je naglašeno i zelenim travnatim krovom Muzeja kojim je također omogućeno da se šetnjom stigne do Vučedola", "Tako da vam ako baš ne želite ući u Muzej sama zgrada može poslužiti kao šetnica do vrha", "Vučedolski muzej Rako ubraja u one muzeje kojima je arhitektura u drugom planu", "Kao vrsta kontejnera bez prevelikih estetskih osobina koji pomaže izlošcima da što jasnije i uvjerljivije predstave svoju poruku", "Uklapanje u teren je osim formom postignuto i odabirom materijala pa je tako za vanjsku oblogu odabrana opeka prirodan materijal koji najviše asocira na zemlju s lokaliteta kažu projektanti iz Radionice arhitekture", "Cijela konstrukcija muzeja je armiranobetonska", "Obrada interijera je jednostavna ostavljeni su goli betonski zidovi završno bojani u crno dok je na podnu oblogu postavljen svijetli hrastov parket", "Posebno su pri projektiranju morali voditi računa o postavu Muzeja odnosno o pričama koje će biti ispričane jer su one planirane kao puno šire od same kolekcije predmeta koja će biti izložena a među kojima su i slavna Vučedolska golubica i čizmica", "Na tome je s arhitektima surađivao arheolog Aleksandar Durman koji godinama istražuje vučedolsku kulturu", "No postava koji po troškovniku iznosi oko 17 milijuna kuna još nema tako da Muzej stoji zgotovljen a zatvoren", "Pitali smo Ministarstvo kulture kada će se otvoriti Muzej", "Odgovoreno nam je da su Muzej Vučedolske kulture i Arheološki znanstvenoistraživački i zabavni park na toj lokaciji integralni projekt koji je na popisu projekata koji će u 2014. godini biti financirani iz sredstava fondova Europske unije", "Realizacija cijelog projekta odvijat će se u etepama", "Prva etapa će biti izvedba stalnog postava sljedeće godine a istovremeno timovi razrađuju projekt Arheološkog parka za EU fondove kažu u Ministarstvu kulture", "Na pitanje zbog čega Muzej bez obzira na ostatak projekta još nije otvoren kada je već izgrađen dobili smo sljedeći odgovor Sagrađena je zgrada budućeg muzeja dovršena 2011.), a da cijeli projekt nije imao cost beneffit analizu nikakvu strategiju razvoja ili upravljanja kulturnim resursima i ukupnim kulturnoturističkim mogućnostima u cijeloj regiji", "Za koga je građen muzej tko su posjetitelji ili tko će biti posjetitelji muzeja koji su interesi lokalne zajednice koje su potrebe suvremene muzejske publike ili kakva je ukupna ponuda ostalih sadržaja u okruženju na ova i ostala krucijalna pitanja nije bilo odgovora", "O energetskoj učinkovitosti i korištenju prirodnih energetskih resursa i pametnoj tehnologiji koja te resurse koristi o učinkovitom i racionalnom štedljivom muzeju nema u projektima ni slova a troškovi hladnog pogona danas bez posjetitelja mjesečno iznose i desetke tisuća kuna Sustavna istraživanja Vučedola su započela još prije trideset godina i već se tada javila ideja o uređenju parka i muzeja na mjestu iskopavanja", "Takve su zamisli prekinute ratom da bi bile nastavljene 2000. godine nakon razminiravanja područja", "Vučedol je konačno dobio svoj muzej ali kao da ga nema", "Fotografije Boris Cvjetanović"], "content-selector": {"class": "main the-content"}, "id": 3, "url": "http://pogledaj.to/arhitektura/vukovar-ceka-svoju-atrakciju/", "dictionary_path": "./Oznake vrsta rijeci/GRUPA1/2-oznake.txt"}, {"name": "Zivot je cupav i dlakav", "sentences": ["Život je čupav i dlakav", "Surovi svijet neimaština recesija mali čovjek gubitak dostojanstva ukratko trenutna društvena stvarnost", "Sada je zapravo sve dobro predstava je koja je početkom godine premijerno izvedena u Zagrebačkom kazalištu mladih kao jedna od njegovih 11 ovogodišnjih premijera a koja bez ikakvog negiranja stvarnosti istu donosi na dlanu ili bolje reći parteru male dvorane Miška Polaneca", "No pritom ne biva vučena i vladana isključivo silinom emocijom i usmjerena veličanju očaja nego čitavoj silini aktualnih problema u svoj njihovoj traumatičnoj istinitosti pristupa minimalistički fokusirajući se na ono bitno", "A bitno u autorskom projektu Olje Lozice neupitno jest glumački ansambl ali svakako i scenografija koja bez dvojbe čini jedan od najvažnijih elementa predstave", "Arhitekti Juraj Glasinović i Ivana Škrabalo ideju za scenografiju razvili su kako kažu iz sinteze dva zahtjeva", "Prvi zahtjev koji smo si sami nametnuli bilo je problematiziranje dubine prostora dvorane za izvedbu", "Dubina scene Polanec činila nam se problematična jer je zapravo suvišna u njenoj cijelosti i teško se može koristiti", "Drugi zahtjev smo dobili kao redateljsku uputu a bio je da stvorimo prostor uređene prirode tipa vrta nekog ladanja jasno sintetičkog dojma", "S obzirom na veličinu scene nametnuo se zaključak da ona mora biti jedinstvena i elementarna", "Rezultat je homogena zelena površina koja istovremeno predstavlja i pod i horizont i u sebi sadrži sve potrebne scenske rekvizite", "Oblaganjem svih ploha umjetnom zelenom travom stvoren je jednoličan izgled gotovo kao da su presložene iz nekog velikog vrtnog travnjaka", "Elementi pažljivo skriveni u plohama vrata stol i stolice iskaču iz čupavog tepiha i ponovo u njega poniru sukladno toku radnje i iako su u prvi mah možda začudni oni su prije svega funkcionalni i u skladu s idejom o tri čiste i elementarne travnate plohe", "Druga ideja koju scenografija razrađuje je svakako ideja igranja s perspektivom koja je logično uslijedila a kojom je prostor definiran s tri dimenzije i to s naglašenim perspektivnim skraćenjem koje neprimjetno ali ciljano stavlja glumce u neuobičajene odnose sudjelujući u interpretaciji likova u predstavi", "Veličina i koncepcija scene ne dopušta im pomak iz vlastite situacije doslovno i metaforički", "Kosina poda i nepouzdanost perspektive u priču unose nesigurnost karakterističnu upravo vremenu u kojem živimo", "Spomenuta multifunkcionalnost korištenja ostavlja prostora za moguću buduću strukturu opet se refererirajući na društvene pojave ali i ostavlja prostora za izvedbeni pomak prema nepoznatom i novom", "Zahvaljujući autorskoj viziji i komadu bez čvrste strukture i diktata sadržaja u pocesu nastajanja predstave prvenstvo je dano upravo definiranju prostora igre nakon kojeg su se tek počeli pojavljivati i pritom definirati osnovni obrisi buduće predstave", "Groteskna vizija današnjeg stanja na granici između crne kronike i humorističnog sitcoma uspijeva bez patetike progovoriti o patetičnom a svoj ples na čupavom tepihu moći ćete i vi zaplesati nakon ljetne pauze ZKM-a", "Redukcija je ovdje rezultirala iznimnim vizualnim doživljajem"], "content-selector": {"class": "main the-content"}, "id": 4, "url": "http://pogledaj.to/art/zivot-je-cupav-i-dlakav/", "dictionary_path": "./Oznake vrsta rijeci/GRUPA1/6-oznake.txt"}]